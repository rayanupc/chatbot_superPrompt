Culture - Viquipèdia, l'enciclopèdia lliure



































Vés al contingut







Menú principal





Menú principal
mou a la barra lateral
amaga



		Navegació
	


PortadaArticle a l'atzarArticles de qualitat





		Comunitat
	


Portal viquipedistaAgenda d'actesCanvis recentsLa tavernaContacteXatDonatiusAjuda



















Cerca











Cerca





























Crea un compte

Inicia la sessió








Eines personals





 Crea un compte Inicia la sessió





		Pàgines per a editors no registrats més informació



ContribucionsDiscussió per aquest IP




























Contingut
mou a la barra lateral
amaga




Inici





1Història







2Discografia



Commuta la subsecció Discografia





2.1Àlbums d'estudi







2.2Àlbums de dub







2.3Àlbums en directe







2.4Split







2.5Recopilatoris







2.6DVD









3Referències

















Commuta la taula de continguts.







Culture



15 llengües




DeutschEnglishEspañolFrançaisKreyòl ayisyenItaliano日本語한국어NederlandsNorsk bokmålPolskiSlovenščinaСрпски / srpskiSvenskaKiswahili

Modifica els enllaços











PàginaDiscussió





català

















MostraModificaMostra l'historial







Eines





Eines
mou a la barra lateral
amaga



		Accions
	


MostraModificaMostra l'historial





		General
	


Què hi enllaçaCanvis relacionatsPàgines especialsEnllaç permanentInformació de la pàginaCitau aquest articleObtén una URL abreujadaDescarrega el codi QRElement a Wikidata





		Imprimeix/exporta
	


Crear un llibreBaixa com a PDFVersió per a impressora

























De la Viquipèdia, l'enciclopèdia lliure


Culture DadesTipusgrup de música HistòriaCreació1976, Kingston ActivitatActivitat1976  –Segell discogràficVirgin Records GènereRoots reggae i reggae Format perJoseph Hill (en)  
      
Culture fou un grup de roots reggae jamaicà fundat el 1976. Originàriament foren coneguts com a Africans Disciples. L'únic membre permanent, fins a la seva mort el 2006, va ser Joseph Hill.


Història[modifica]
El grup es va formar el 1976 com a trio vocal amb Joseph Hill (anteriorment percussionista de la banda de Studio One Soul Defenders), el seu cosí Albert «Ralph» Walker i Roy «Kenneth» Dayes, inicialment amb el nom d'African Disciples.[1] Roy Dayes també va utilitzar el nom de «Kenneth Paley», que és el nom que apareix als registres de Culture publicats per Virgin Records. African Disciples aviat van canviar el seu nom a Culture i van fer una audició reeixida per als «Mighty Two», és a dir, amb al productor musical Joe Gibbs i l'enginyer de so Errol Thompson. Mentre eren a l'estudi de Gibbs, van gravar una sèrie de senzills, com «See Dem a Come» i el gran èxit «Two Sevens Clash», molts dels quals van acabar a l'àlbum de debut Two Sevens Clash.[2][3][4][5] Un segon àlbum produït per Gibbs, Baldhead Bridge, va aparèixer el 1978, moment en què el grup havia passat a gravar per a la productora Sonia Pottinger.
Two Sevens Clash mentrestant s'havia convertit en un èxit de vendes al Regne Unit, car fou popular entre els punks i els aficionats al reggae i promocionat per John Peel en el seu programa de la BBC Radio 1, assolint el número 60 a l'UK Albums Chart l'abril de 1978. Això va fer que Virgin Records fitxés el grup per al seu segell Front Line, llançant Harder than the Rest (1978) i International Herb (1979). Culture va continuar publicant treballs discogràfics en segells de Jamaica, inclosa una versió dub de Harder than the Rest, Culture in Dub (1978, High Note) i un àlbum de diferents enregistraments del mateix àlbum, Africa Stand Alone (1978). Un àlbum gravat per Pottinger el 1979 amb el títol de Black Rose va romandre inèdit fins que el 1993 va aparèixer Trod On. Culture va tocar al One Love Peace Concert el 1978.[6]
El 1981 els tres cantants van seguir els seus propis camins.[7] Hill va continuar utilitzant el nom de Culture i va gravar l'àlbum Lion Rock, que va ser reeditat als Estats Units per Heartbeat Records. Hill i la seva nova banda van gravar sessions d'estudi per a John Peel el desembre de 1982, el 1998 i el 2002, i la seva actuació al Royal Festival Hall el juliol de 1998 es va emetre també al programa.[8] Per la seva banda, Walker i Dayes van gravar un grapat de cançons pel seu compte, algunes de les quals van aparèixer en un àlbum titulat Roots & Culture. Hill va actuar al festival Reggae Sunsplash el 1985, i el 1986 es va reformar la formació original per a gravar dos àlbums molt valorats: Culture in Culture i Culture at Work.
Durant la dècada del 1990, van publicar diversos àlbums amb Shanachie Records i Ras Records, sovint enregistrats per Sly i Robbie. Dayes va deixar el grup el 1994 i Reginald Taylor va substituint-lo.[9][10] Posteriorment, Dayes va cantar com a artista solista amb el nom de Kenneth Culture.[11] El 2001 Telford Nelson va substituir Taylor.[12]
Joseph Hill va morir a Berlín el 19 d'agost de 2006, mentre el grup estava de gira, després d'una actuació.[13] El seu fill, Kenyatta Hill, que havia fet d'enginyer de so del grup durant la gira, va actuar amb la banda del seu pare al programa Western Consciousness el 2007, dedicat a Joseph Hill, i es va convertir en el cantant de Culture amb Walker i Nelson.[14][15] El 2011, es va publicar Live On, amb les interpretacions de Kenyatta Hill de les cançons del seu pare, incloent «Two Sevens Clash» i «International Herb».[16]

Discografia[modifica]
Àlbums d'estudi[modifica]

Two Sevens Clash (1977), Joe Gibbs Music
Baldhead Bridge (1978), Joe Gibbs Music
Harder than the Rest produït per Sonia Pottinger (1978), Virgin Records/Front Line
Africa Stand Alone (1978)
Cumbolo produït per Sonia Pottinger (1979), Virgin/Front Line
International Herb produït per Sonia Pottinger (1979), High Note/Virgin
More Culture aka Innocent Blood (1981), Joe Gibbs Music
Lion Rock (1982), Sonic Sounds
Culture at Work (1986), Blue Mountain/Shanachie Records
Culture in Culture (1986), Music Track
Nuff Crisis (1988), Blue Mountain
Good Things (1989), RAS
Three Sides to My Story (1991), Shanachie
Wings of a Dove (1992), Shanachie
One Stone (1996), Gorgon/Ras Records
Trust Me (1997), RAS
Payday (1999), RAS
Humble African (2000), VP Records
World Peace (2003), Heartbeat Records
Pass the Torch (Tafari Records, 2007, set versions de cançons antigues de Joseph Hill i set cançons del seu fill Kenyatta Hill)[17]
Live On (2011), Zojak Worldwide

Àlbums de dub[modifica]
Culture Dub (1978), High Note
Culture in Dub: 15 Dub Shots (1994), Heartbeat
Stoned (One Stone in Dub engineered by Fathead and Jim Fox) (1996), RAS
Scientist Dubs Culture into a Parallel Universe (2000)
Rare and Unreleased Dub, Revolver
Àlbums en directe[modifica]
Cultural Livity: Live Culture '98 (1998), RAS
Live in Africa (2002)
Live in Negril (2003)
Split[modifica]
Roots and Culture (1982), Jah Guidance, amb Don Carlos
Recopilatoris[modifica]

Vital Selection (1981), Virgin
Rare and Unreleased Dub Revolver Records (1989)
Too Long in Slavery produced by Sonia Pottinger (1981), Virgin
17 Chapters of Culture (1992), Sonic Sounds
Trod On produced by Sonia Pottinger (1993), Heartbeat Records
Strictly Culture: The Best Of Culture 1977–1979 (1994), MCI
Ras Portraits (1997), RAS
Peace and Love (1997), Rhino
Reggae Giants (1997), Top Tape
Production Something (1998), Heartbeat
Kings of Reggae (2001), Nocturne
Chanting On (2004), Earmark
This Is Crucial Reggae (2004), Sanctuary
Culture & The Deejays at Joe Gibbs 1977–79 (2008), 17 North Parade
At Joe Gibbs (2011), 17 North Parade
Seven Sevens Clash (2012), 17 North Parade, set de set senzills de 7 polzades
Stronger than Ever: At Their Best, Rocky One
Natty Never Get Weary, Revolver

DVD[modifica]
Live in Africa (2002), RAS
Referències[modifica]


↑ Thompson, Dave (2002) Reggae & Caribbean Music, Backbeat Books, ISBN 0-87930-655-6, p. 83-85

↑ Barrow, Steve & Dalton, Peter (2004). The Rough Guide to Reggae, third ed. Rough Guides. ISBN 1-84353-329-4. p. 163.

↑ "Joseph Hill and Culture: Age-Defying Reggae", Washington Post, 8 May 2006, p. C04

↑ Porter, Christopher (2006) "Joseph Hill and Culture: Age-Defying Reggae", The Washington Post

↑ Norris, Michele (2007) "Birth of a Phenomenon: 'Two Sevens Clash'", NPR

↑ "Obituary: Joseph Hill[Enllaç no actiu]", Liverpool Daily Post

↑ Pareles, Jon (1988) "Pop: Culture, Rockers Reggae Band", The New York Times, 16 January 1988, retrieved 15 September 2012

↑ "Culture", Keeping It Peel, BBC, retrieved 15 September 2012

↑ Quillen, Shay (1990) "Culture adds synthesized sounds to 'Nuff Crisis'", The Cavalier Daily

↑ Stoute, Lenny (1994) "Reggaeman pounds Culture message home", Toronto Star, 28 July 1994, p. E5

↑ Campbell, Howard (2016) "Kenneth Culture continues journey Arxivat 2021-10-08 a Wayback Machine.", Jamaica Observer

↑ Cooke, Mel (2003) "Culture remains humble Arxivat 2011-08-11 a Wayback Machine.", Jamaica Gleaner

↑ Francis, Petrina (2006) "Reggae Icon, Joseph Hill, Dies Arxivat 2 September 2012[Date mismatch] a Wayback Machine.", Jamaica Gleaner

↑ Cooke, Mel (2007) "Culture tribute for Western Consciousness 2007 Arxivat 2008-06-10 a Wayback Machine.", Jamaica Gleaner

↑ Frater, Adrian (2007) "Kenyatta Hill keeps the voice of Culture alive Arxivat 2012-09-02 a Wayback Machine.", Jamaica Gleaner

↑ "Joseph 'Culture' Hill lives on", The Weekly Gleaner

↑ Steckles, Gary (2008) "Spin Control", Chicago Sun-Times, 27 January 2008, retrieved 15 September 2012


Registres d'autoritat
WorldCat
LCCN  (1)
VIAF  (1)
ISNI  (1)
NKC  (1)





Obtingut de «https://ca.wikipedia.org/w/index.php?title=Culture&oldid=33304895»
Categories: Grups de reggaeKingstonCategories ocultes: Articles amb enllaços externs no actiusArticles amb la plantilla Webarchive amb enllaç waybackArticles amb avisos de la plantilla WebarchivePàgines amb etiquetes de Wikidata sense traduccióControl d'autoritats






 La pàgina va ser modificada per darrera vegada el 27 març 2024 a les 05:09.
El text està disponible sota la  Llicència de Creative Commons Reconeixement i Compartir-Igual; es poden aplicar termes addicionals.
Vegeu les Condicions d'ús.
Wikipedia® (Viquipèdia™) és una marca registrada de Wikimedia Foundation, Inc.


Política de privadesa
Quant al projecte Viquipèdia
Descàrrec de responsabilitat
Codi de conducta
Desenvolupadors
Estadístiques
Declaració de cookies
Versió per a mòbils













Commuta la limitació d'amplada del contingut